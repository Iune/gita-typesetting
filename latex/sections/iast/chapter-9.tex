\begin{table}[H]
\begin{tabular}{cl}
 & \romline{śrī paramātmane namaḥ} \\
 & \romline{atha navamo'dhyāyaḥ} \\
 & \romline{rājavidyārājaguhyayogaḥ}
\end{tabular}
\end{table}

\begin{table}[H]
\begin{tabular}{cl}
\textbf{9.1} & \romline{śrī bhagavānuvāca} \\
 & \romline{idaṃ tu te guhyatamam} \\
 & \romline{pravakṣyāmyanasūyave |} \\
 & \romline{jñānaṃ vijñānasahitaṃ} \\
 & \romline{yajjñātvā mokṣyase'śubhāt ||}
\end{tabular}
\end{table}

\begin{table}[H]
\begin{tabular}{cl}
\textbf{9.2} & \romline{rājavidyā rājaguhyaṃ} \\
 & \romline{pavitramidamuttamam |} \\
 & \romline{pratyakṣāvagamaṃ dharmyaṃ} \\
 & \romline{susukhaṃ kartumavyayam ||}
\end{tabular}
\end{table}

\begin{table}[H]
\begin{tabular}{cl}
\textbf{9.3} & \romline{aśraddadhānāḥ puruṣāḥ} \\
 & \romline{dharmasyāsya parantapa |} \\
 & \romline{aprāpya māṃ nivartante} \\
 & \romline{mṛtyusaṃsāravartmani ||}
\end{tabular}
\end{table}

\begin{table}[H]
\begin{tabular}{cl}
\textbf{9.4} & \romline{mayā tatamidaṃ sarvaṃ} \\
 & \romline{jagadavyaktamūrtinā |} \\
 & \romline{matsthāni sarvabhūtāni} \\
 & \romline{na cāhaṃ teṣvavasthitaḥ ||}
\end{tabular}
\end{table}

\begin{table}[H]
\begin{tabular}{cl}
\textbf{9.5} & \romline{na ca matsthāni bhūtāni} \\
 & \romline{paśya me yogamaiśvaram |} \\
 & \romline{bhūtabhṛnna ca bhūtasthaḥ} \\
 & \romline{mamātmā bhūtabhāvanaḥ ||}
\end{tabular}
\end{table}

\begin{table}[H]
\begin{tabular}{cl}
\textbf{9.6} & \romline{yathā''kāśasthito nityaṃ} \\
 & \romline{vāyuḥ sarvatrago mahān |} \\
 & \romline{tathā sarvāṇi bhūtāni} \\
 & \romline{matsthānītyupadhāraya ||}
\end{tabular}
\end{table}

\begin{table}[H]
\begin{tabular}{cl}
\textbf{9.7} & \romline{sarvabhūtāni kaunteya} \\
 & \romline{prakṛtiṃ yānti māmikām |} \\
 & \romline{kalpakṣaye punastāni} \\
 & \romline{kalpādau visṛjāmyaham ||}
\end{tabular}
\end{table}

\begin{table}[H]
\begin{tabular}{cl}
\textbf{9.8} & \romline{prakṛtiṃ svāmavaṣṭabhya} \\
 & \romline{visṛjāmi punaḥ punaḥ |} \\
 & \romline{bhūtagrāmamimaṃ kṛtsnam} \\
 & \romline{avaśaṃ prakṛtervaśāt ||}
\end{tabular}
\end{table}

\begin{table}[H]
\begin{tabular}{cl}
\textbf{9.9} & \romline{na ca māṃ tāni karmāṇi} \\
 & \romline{nibadhnanti dhanañjaya |} \\
 & \romline{udāsīnavadāsīnam} \\
 & \romline{asaktaṃ teṣu karmasu ||}
\end{tabular}
\end{table}

\begin{table}[H]
\begin{tabular}{cl}
\textbf{9.10} & \romline{mayādhyakṣeṇa prakṛtiḥ} \\
 & \romline{sūyate sacarācaram |} \\
 & \romline{hetunā'nena kaunteya} \\
 & \romline{jagadviparivartate ||}
\end{tabular}
\end{table}

\begin{table}[H]
\begin{tabular}{cl}
\textbf{9.11} & \romline{avajānanti māṃ mūḍhāḥ} \\
 & \romline{mānuṣīṃ tanumāśritam |} \\
 & \romline{paraṃ bhāvamajānantaḥ} \\
 & \romline{mama bhūtamaheśvaram ||}
\end{tabular}
\end{table}

\begin{table}[H]
\begin{tabular}{cl}
\textbf{9.12} & \romline{moghāśā moghakarmāṇaḥ} \\
 & \romline{moghajñānā vicetasaḥ |} \\
 & \romline{rākṣasīmāsurīṃ caiva} \\
 & \romline{prakṛtiṃ mohinīṃ śritāḥ ||}
\end{tabular}
\end{table}

\begin{table}[H]
\begin{tabular}{cl}
\textbf{9.13} & \romline{mahātmānastu māṃ pārtha} \\
 & \romline{daivīṃ prakṛtimāśritāḥ |} \\
 & \romline{bhajantyananyamanasaḥ} \\
 & \romline{jñātvā bhūtādimavyayam ||}
\end{tabular}
\end{table}

\begin{table}[H]
\begin{tabular}{cl}
\textbf{9.14} & \romline{satataṃ kīrtayanto māṃ} \\
 & \romline{yatantaśca dṛḍhavratāḥ |} \\
 & \romline{namasyantaśca mām bhaktyā} \\
 & \romline{nityayuktā upāsate ||}
\end{tabular}
\end{table}

\begin{table}[H]
\begin{tabular}{cl}
\textbf{9.15} & \romline{jñānayajñena cāpyanye} \\
 & \romline{yajanto māmupāsate |} \\
 & \romline{ekatvena pṛthaktvena} \\
 & \romline{bahudhā viśvatomukham ||}
\end{tabular}
\end{table}

\begin{table}[H]
\begin{tabular}{cl}
\textbf{9.16} & \romline{ahaṃ kraturahaṃ yajñaḥ} \\
 & \romline{svadhāhamahamauṣadham |} \\
 & \romline{mantro'hamahamevājyam} \\
 & \romline{ahamagnirahaṃ hutam ||}
\end{tabular}
\end{table}

\begin{table}[H]
\begin{tabular}{cl}
\textbf{9.17} & \romline{pitā'hamasya jagataḥ} \\
 & \romline{mātā dhātā pitāmahaḥ |} \\
 & \romline{vedyaṃ pavitramoṅkāraḥ} \\
 & \romline{ṛksāma yajureva ca ||}
\end{tabular}
\end{table}

\begin{table}[H]
\begin{tabular}{cl}
\textbf{9.18} & \romline{gatirbhartā prabhuḥ sākṣī} \\
 & \romline{nivāsaḥ śaraṇaṃ suhṛt |} \\
 & \romline{prabhavaḥ pralayaḥ sthānaṃ} \\
 & \romline{nidhānaṃ bījamavyayam ||}
\end{tabular}
\end{table}

\begin{table}[H]
\begin{tabular}{cl}
\textbf{9.19} & \romline{tapāmyahamahaṃ varṣaṃ} \\
 & \romline{nigṛhṇāmyutsṛjāmi ca |} \\
 & \romline{amṛtaṃ caiva mṛtyuśca} \\
 & \romline{sadasaccāhamarjuna ||}
\end{tabular}
\end{table}

\begin{table}[H]
\begin{tabular}{cl}
\textbf{9.20} & \romline{traividyā māṃ somapāḥ pūtapāpāḥ} \\
 & \romline{yajñairiṣṭvā svargatiṃ prārthayante |} \\
 & \romline{te puṇyamāsādya surendralokam} \\
 & \romline{aśnanti divyāndivi devabhogān ||}
\end{tabular}
\end{table}

\begin{table}[H]
\begin{tabular}{cl}
\textbf{9.21} & \romline{te taṃ bhuktvā svargalokaṃ viśālaṃ} \\
 & \romline{kṣīṇe puṇye martyalokaṃ viśanti |} \\
 & \romline{evaṃ trayīdharmamanuprapannāḥ} \\
 & \romline{gatāgataṃ kāmakāmā labhante ||}
\end{tabular}
\end{table}

\begin{table}[H]
\begin{tabular}{cl}
\textbf{9.22} & \romline{ananyāścintayanto māṃ} \\
 & \romline{ye janāḥ paryupāsate |} \\
 & \romline{teṣāṃ nityābhiyuktānāṃ} \\
 & \romline{yogakṣemaṃ vahāmyaham ||}
\end{tabular}
\end{table}

\begin{table}[H]
\begin{tabular}{cl}
\textbf{9.23} & \romline{ye'pyanyadevatā bhaktāḥ} \\
 & \romline{yajante śraddhayānvitāḥ |} \\
 & \romline{te'pi māmeva kaunteya} \\
 & \romline{yajantyavidhipūrvakam ||}
\end{tabular}
\end{table}

\begin{table}[H]
\begin{tabular}{cl}
\textbf{9.24} & \romline{ahaṃ hi sarvayajñānāṃ} \\
 & \romline{bhoktā ca prabhureva ca |} \\
 & \romline{na tu māmabhijānanti} \\
 & \romline{tattvenātaścyavanti te ||}
\end{tabular}
\end{table}

\begin{table}[H]
\begin{tabular}{cl}
\textbf{9.25} & \romline{yānti devavratā devāṇ} \\
 & \romline{pitṝn yānti pitṛvratāḥ |} \\
 & \romline{bhūtāni yānti bhūtejyāḥ} \\
 & \romline{yānti madyājino'pi mām ||}
\end{tabular}
\end{table}

\begin{table}[H]
\begin{tabular}{cl}
\textbf{9.26} & \romline{patraṃ puṣpaṃ phalaṃ toyaṃ} \\
 & \romline{yo me bhaktyā prayacchati |} \\
 & \romline{tadahaṃ bhaktyupahṛtaṃ} \\
 & \romline{aśnāmi prayatātmanaḥ ||}
\end{tabular}
\end{table}

\begin{table}[H]
\begin{tabular}{cl}
\textbf{9.27} & \romline{yatkaroṣi yadaśnāsi} \\
 & \romline{yajjuhoṣi dadāsi yat |} \\
 & \romline{yattapasyasi kaunteya} \\
 & \romline{tatkuruṣva madarpaṇam ||}
\end{tabular}
\end{table}

\begin{table}[H]
\begin{tabular}{cl}
\textbf{9.28} & \romline{śubhāśubhaphalairevaṃ} \\
 & \romline{mokṣyase karmabandhanaiḥ |} \\
 & \romline{sannyāsayogayuktātmā} \\
 & \romline{vimukto māmupaiṣyasi ||}
\end{tabular}
\end{table}

\begin{table}[H]
\begin{tabular}{cl}
\textbf{9.29} & \romline{samo'haṃ sarvabhūteṣu} \\
 & \romline{na me dveṣyo'sti na priyaḥ |} \\
 & \romline{ye bhajanti tu māṃ bhaktyā} \\
 & \romline{mayi te teṣu cāpyaham ||}
\end{tabular}
\end{table}

\begin{table}[H]
\begin{tabular}{cl}
\textbf{9.30} & \romline{api cetsudurācāraḥ} \\
 & \romline{bhajate māmananyabhāk |} \\
 & \romline{sādhureva sa mantavyaḥ} \\
 & \romline{samyagvyavasito hi saḥ ||}
\end{tabular}
\end{table}

\begin{table}[H]
\begin{tabular}{cl}
\textbf{9.31} & \romline{kṣipram bhavati dharmātmā} \\
 & \romline{śaśvacchāntiṃ nigacchati |} \\
 & \romline{kaunteya pratijānīhi} \\
 & \romline{na me bhaktaḥ praṇaśyati ||}
\end{tabular}
\end{table}

\begin{table}[H]
\begin{tabular}{cl}
\textbf{9.32} & \romline{mām hi pārtha vyapāśritya} \\
 & \romline{ye'pi syuḥ pāpayonayaḥ |} \\
 & \romline{striyo vaiśyāstathā śūdrāḥ} \\
 & \romline{te'pi yānti parāṃ gatim ||}
\end{tabular}
\end{table}

\begin{table}[H]
\begin{tabular}{cl}
\textbf{9.33} & \romline{kiṃ punarbrāhmaṇāḥ puṇyāḥ} \\
 & \romline{bhaktā rājarṣayastathā |} \\
 & \romline{anityamasukhaṃ lokam} \\
 & \romline{imaṃ prāpya bhajasva mām ||}
\end{tabular}
\end{table}

\begin{table}[H]
\begin{tabular}{cl}
\textbf{9.34} & \romline{manmanā bhava madbhaktaḥ} \\
 & \romline{madyājī māṃ namaskuru |} \\
 & \romline{māmevaiṣyasi yuktvaivam} \\
 & \romline{ātmānaṃ matparāyaṇaḥ ||}
\end{tabular}
\end{table}

\begin{table}[H]
\begin{tabular}{cl}
 & \romline{śrīmadbhagavadgītāsu upaniṣatsu} \\
 & \romline{brahmavidyāyāṃ yogaśāstre} \\
 & \romline{śrīkṛṣṇārjuna saṃvāde} \\
 & \romline{rājavidyārājaguhyayogo nāma} \\
 & \romline{navamodhyāyaḥ}
\end{tabular}
\end{table}

