oM shrI paramAtmane namaH
atha dvitIyo.adhyAyaH
sA~Nkhya-yogaH

saMjaya uvAcha
taM tathA kRRipayAviShTam
ashru-pUrNAkulekShaNam
viShIdaMtamidaM vAkyam
uvAcha madhusUdanaH

shrI bhagavAn-uvAcha
kutastvA kashmalamidaM
viShame samupasthitam
anArya-juShTamasvargyam
akIrti-karam-arjuna

klaibyaM mA sma gamaH pArtha
naitat-tvayyupapadyate
kShudraM hRRidaya-daurbalyaM
tyaktvottiShTha paraMtapa

arjuna uvAcha
kathaM bhIshmamahaM saMkhye
droNaM cha madhusUdana
ishubhiH pratiyotsyAmi
pUjArhAvarisUdana

gurUnahatvA hi mahAnubhAvAn
shreyo bhoktuM bhaikShyamapIha loke
hatvArtha-kAmaMstu gurUnihaiva
bhuMjIya bhogAn rudhira-pradigdhAn

na chaitadvidmaH kataranno garIyaH
yadvA jayema yadi vA no jayeyuH
yAneva hatvA na jijIviShAmaH
te.avasthitAH pramukhe dhArtarAShTrAH

kArpanya-doShopahata-svabhAvaH
pRRichChAmi tvAM dharma-sammUDha-chetAH
yachChreyaH syAnnishchitaM brUhi tanme
shiShyaste.ahaM shAdhi mAM tvAM prapannam

na hi·prapashyAmi mamApanudyAd
yachChokam-uchChoShaNam-indriyANAm
avApya bhUmAv-asapatnamRRiddhaM
rAjyaM surANAmapi chAdhipatyam

saMjaya uvAcha
evam-uktvA hRRiShIkeshaM
guDAkeshaH parantapaH
na yotsya iti goviMdam
uktvA tUShNIm babhUva ha

tam-uvAcha hRRiShIkeshaH
prahasanniva bhArata
senayorubhayor-madhye
viShIdaMtam-idaM vachaH

shrI bhagavAn-uvAcha
ashochyAn-anvashochas-tvaM
praGYA-vAdAMshcha bhAShase
gatAsUn-agatAsUMsh-cha
nAnushochanti paNDitAH

na tvevAhaM jAtu nAsaM
na tvaM neme janAdhipAH
na chaiva na bhaviShyAmaH
sarve vayamataH param

dehino.asmin yathA dehe
kaumAraM yauvanaM jarA
tathA dehAMtara-prAptiH
dhIras-tatra na muhyati

mAtrA-sparshAs-tu kauMteya
shItoShNa-sukha-duHkha-dAH
AgamApAyino.anityAH
tAMs-titikShasva bhArata

yaM hi na vyathayaMtyete
puruShaM puruSharShabha
sama-duHkha-sukhaM dhIraM
so.amRRitatvAya kalpate

nAsato vidyate bhAvaH
nAbhAvo vidyate sataH
ubhayorapi dRRiShto.antaH
tvanayos-tattva-darshibhiH

avinAshi tu tadviddhi
yena sarvamidaM tatam
vinAsham-avyayasyAsya
na kashchit-kartum-arhati

aMtavanta ime dehAH
nityasyoktAH sharIriNaH
anAshino.aprameyasya
tasmAd-yudhyasva bhArata

ya enaM vetti hantAraM
yashchainaM manyate hataM
ubhau tau na vijAnItaH
nAyaM hanti na hanyate

na jAyate mriyate vA kadAchit
nAyaM bhUtvA bhavitA vA na bhUyaH
ajo nityaH shAshvato.ayaM purANaH
na hanyate hanyamAne sharIre

vedAvinAshinaM nityaM
ya enamajam-avyayam
kathaM sa puruShaH pArtha
kaM ghAtayati haMti kam

vAsAMsi jIrNAni yathA vihAya
navAni gRRihNAti naro.aparANi
tathA sharIrANi vihAya jIrNAni
anyAni saMyAti navAni dehI

nainaM Chindanti shastrANi
nainaM dahati pAvakaH
na chainaM kledayantyApaH
na shoShayati mArutaH

achChedyo.ayam adAhyo.ayam
akledyo.ashoShya eva cha
nityaH sarva-gataH sthANuH
achalo.ayaM sanAtanaH

avyakto.ayam achintyo.ayam
avikAryo.ayamuchyate
tasmAdevaM viditvainaM
nAnushochitumarhasi

atha chainaM nityajAtaM
nityaM vA manyase mRRitam
tathA.api tvaM mahAbAho
naivaM shochitumarhasi

jAtasya hi·dhruvo mRRityuH
dhruvaM janma mRRitasya cha
tasmAdaparihArye.arthe
na tvaM shochitumarhasi

avyaktAdIni bhUtAni
vyaktamadhyAni bhArata
avyakta-nidhanAnyeva
tatra kA paridevanA

Ashcharyavat pashyati kashchidenam
Ashcharyavad vadati tathaiva cAnyaH
AshcharyavachchainamanyaH shRRiNoti
shrutvApyenaM veda na chaiva kashchit

dehI nityamavadhyo.ayaM
dehe sarvasya bhArata
tasmAtsarvANi bhUtAni
na tvaM shochitumarhasi

svadharmamapi chAvekShya
na vikampitumarhasi
dharmyAddhi yuddhAchChreyo.anyat
kShatriyasya-na-vidyate

yadRRichChayA chopapannaM
svarga-dvAra-mapAvRRitam
sukhinaH kShatriyAH pArtha
labhante yuddhamIdRRisham

atha chettvamimaM dharmyaM
sa~NgrAmaM na kariShyasi
tataH svadharmaM kIrtiM cha
hitvA pApamavApsyasi

akIrtiM chApi bhUtAni
kathayiShyanti te.avyayAm
sambhAvitasya chAkIrtiH
maraNAdatirichyate

bhayAdraNAduparataM
maMsyante tvAM mahArathAH
yeShAM cha tvaM bahumataH
bhUtvA yAsyasi lAghavam

avAchyavAdAMshcha bahUn
vadiShyanti tavAhitAH
nindantastava sAmarthyaM
tato duHkhataraM nu kim

hato vA prApsyasi·svargaM
jitvA vA bhokShyase mahIm
tasmAduttiShTha kaunteya
yuddhAya kRRitanishchayaH

sukha-duHkhe same kRRitvA
lAbhAlAbhau jayAjayau
tato yuddhAya yujyasva
naivaM pApamavApsyasi

eShA te.abhihitA sA~Nkhye
buddhiryoge tvimAM shRRiNu
buddhyA yukto yayA pArtha
karmabandhaM prahAsyasi

nehAbhikrama-nAsho.asti
pratyavAyo na vidyate
svalpamapyasya dharmasya
trAyate mahato bhayAt

vyavasAyAtmikA buddhiH
ekeha kurunandana
bahushAkhA hyanantAshcha
buddhayo.avyavasAyinAm

yAmimAM puShpitAM vAchaM
pravadantyavipashchitaH
vedavAdaratAH pArtha
nAnyadastIti vAdinaH

kAmAtmAnaH svargaparAH
janma-karma-phala-pradAm
kriyA-visheSha-bahulAM
bhogaishvaryagatiM prati

bhogaishvarya-prasaktAnAM
tayA.apahRRita-chetasAm
vyavasAyAtmikA buddhiH
samAdhau na vidhIyate

traiguNyaviShayA vedAH
nistraiguNyo bhavArjuna
nirdvandvo nityasattvasthaH
niryogakShema AtmavAn

yAvAnartha udapAne
sarvataH samplutodake
tAvAnsarveShu vedeShu
brAhmaNasya vijAnataH

karmaNyevAdhikAraste
mA phaleShu kadAchana
mA karma-phala-heturbhUH
mA te sa~Ngo.astvakarmaNi

yogasthaH kuru karmANi
sa~NgaM tyaktvA dhana~njaya
siddhyasiddhyoH samo bhUtvA
samatvaM yoga uchyate

dUreNa hyavaraM karma
buddhi-yogAddhana~njaya
buddhau sharaNam-anvichCha
kRRipaNAH phalahetavaH

buddhi-yukto jahAtIha
ubhe sukRRitaduShkRRite
tasmAdyogAya yujyasva
yogaH karmasu kaushalam

karmajaM buddhi-yuktA hi
phalaM tyaktvA manIShiNaH
janma-bandha-vinirmuktAH
padaM gachChantyanAmayam

yadA te mohakalilaM
buddhir vyatitariShyati
tadA gantAsi nirvedaM
shrotavyasya shrutasya ca

shruti-vipratipannA te
yadA sthAsyati nishchalA
samAdhAvachalA buddhiH
tadA yogam-avApsyasi

arjuna uvAcha
sthita-praj~nasya kA bhAShA
samAdhisthasya keshava
sthitadhIH kiM prabhASheta
kimAsIta·vrajeta kim

shrI bhagavAn uvAcha
prajahAti yadA kAmAn
sarvAn-pArtha manogatAn
AtmanyevAtmanA tuShTaH
sthita-praj~nas tadochyate

duHkheShvanudvigna-manAH
sukheShu vigata-spRRihaH
vIta-rAga-bhaya-krodhaH
sthita-dhIrmuniruchyate

yaH sarvatrAnabhi-snehaH
tattatprApya shubhAshubham
nAbhinandati na·dveShTi
tasya·praj~nA·pratiShThitA

yadA samharate chAyaM
kUrmo.a~NgAnIva sarvashaH
indriyANIndriyArthebhyaH
tasya·praj~nA·pratiShThitA

viShayA vinivartante
nirAhArasya dehinaH
rasa-varjaM raso.apyasya
paraM dRRiShTvA nivartate

yatato hyapi kaunteya
puruShasya vipashchitaH
indriyANi·pramAthIni
haranti·prasabhaM manaH

tAni sarvANi samyamya
yukta AsIta matparaH
vashe hi yasyendriyANi
tasya·praj~nA·pratiShThitA

dhyAyato viShayAnpuMsaH
sa~NgasteShUpajAyate
sa~NgAt-sa~njAyate kAmaH
kAmAt-krodho.abhijAyate

krodhAd bhavati sammohaH
sammohAt smRRiti-vibhramaH
smRRiti-bhramshAt buddhi-nAshaH
buddhi-nAshAt-praNashyati

rAga-dveSha-viyuktaistu
viShayA-nindriyaishcharan
Atma-vashyairvidheyAtmA
prasAda-madhigachChati

prasAde sarvaduHkhAnAM
hAnirasyopajAyate
prasanna-chetaso hyAshu
buddhiH paryavatiShThate

nAsti buddhirayuktasya
na chAyuktasya bhAvanA
na chAbhAvayataH shAntiH
ashAntasya kutaH sukham

indriyANAM hi charatAM
yanmano.anuvidhIyate
tadasya harati·praj~nAM
vAyurnAvamivAmbhasi

tasmAd yasya mahAbAho
nigRRihItAni sarvashaH
indriyANIndriyArthebhyaH
tasya·praj~nA·pratiShThitA

yA nishA sarvabhUtAnAM
tasyAM jAgarti sanyamI
yasyAM jAgrati bhUtAni
sA nishA pashyato muneH

ApuryamANam-achala-pratiShThaM
samudram-ApaH pravishanti yadvat
tadvat-kAmA yaM pravishanti sarve
sa shAntim-Apnoti na kAma-kAmI

vihAya kAmAn yaH sarvAn
pumAmshcharati nisspRRihaH
nirmamo nirahankAraH
sa shAntim-adhigachChati

eShA brAhmI sthitiH pArtha
nainAM prApya vimuhyati
sthitvAsyA-mantakAle.api
brahmanirvANam-RRichChati