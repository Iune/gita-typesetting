oM shrI paramAtmane namaH
atha aShTamo.adhyAyaH
akShara-parabrahma-yogaH

arjuna uvAcha
kiM tadbrahma kimadhyAtmaM
kiM karma puruShottama
adhi-bhUtaM cha kiM proktam
adhi-daivaM kimuchyate

adhi-yaj~naH kathaM ko.atra
dehe.asmin-madhusUdana
prayANa-kAle cha kathaM
j~neyo.asi niyatAtma-bhiH

shrI bhagavAnuvAcha
akSharam brahma paramaM
svabhAvo.adhyAtma-muchyate
bhUta-bhAvod-bhavakaraH
visargaH karma-sa~nj~nitaH

adhi-bhUtaM kSharo bhAvaH
puruShashchAdhi-daivatam
adhi-yaj~no.ahamevAtra
dehe dehabhRRitAM vara

antakAle cha mAmeva
smaran-muktvA kalevaram
yaH prayAti sa madbhAvaM
yAti nAstyatra saMshayaH

yaM yaM vApi smaran-bhAvaM
tyaja-tyante kalevaram
taM tamevaiti kaunteya
sadA tad-bhAva-bhAvitaH

tasmAt-sarveShu kAleShu
mAmanusmara yudhya cha
mayyar-pita-manobuddhiH
mAme-vaiShyasya-saMshayam

abhyAsa-yogayuktena
chetasA nAnya-gAminA
paramaM puruShaM divyaM
yAti pArthA-nuchintayan

kaviM purANa-manushAsitAram
aNoraNIyAM-samanu-smaredyaH
sarvasya dhAtAra-machintyarUpam
Aditya-varNaM tamasaH parastAt

prayANakAle manasA.achalena
bhaktyA yukto yogabalena chaiva
bhruvor-madhye prANa-mAveshya samyak
sa taM paraM puruShamupaiti divyaM

yadakSharaM vedavido vadanti
vishanti yadyatayo vItarAgAH
yadichChanto brahma-charyaM charanti
tatte padaM sa~NgraheNa·pravakShye

sarva-dvArANi saMyamya
mano hRRidi nirudhya cha
mUrdhnyA-dhAyAt-manaH prANam
Asthito yoga-dhAraNAM

omityekA-kSharaM brahma
vyAharan-mAma-nusmaran
yaH prayAti tyajan-dehaM
sa yAti paramAM gatim

ananyachetAH satataM
yo mAM smarati nityashaH
tasyAhaM sulabhaH pArtha
nityayuktasya yoginaH

mAmupetya punarjanma
duHkhAlaya-mashAshvatam
nApnuvanti mahAtmAnaH
saMsiddhiM paramAM gatAH

Abrahma-bhuvanA-llokAH
punarA-vartino.arjuna
mAmupetya tu kaunteya
punarjanma na vidyate

sahasra-yuga-paryantam
aharyad-brahmaNo viduH
rAtriM yuga-sahasrAntAM
te.aho-rAtravido janAH

avyaktA-dvyakta-yaH sarvAH
prabha-vantya-harAgame
rAtryA-game pralIyante
tatraivA-vyakta-sa~nj~nake

bhUta-grAmaH sa evAyaM
bhUtvA bhUtvA pralIyate
rAtryAgame.avashaH pArtha
prabha-vatya-harAgame

parastas-mAttu bhAvo.anyaH
avyakto.avyaktAt-sanAtanaH
yaH sa sarveShu bhUteShu
nashyatsu na vinashyati

avyakto.akShara ityuktaH
tamAhuH paramAM gatim
yaM prApya na nivartante
taddhAma paramaM mama

puruShaH sa paraH pArtha
bhaktyA labhyastva-nanyayA
yasyAntaH sthAni bhUtAni
yena sarvamidaM tatam

yatra kAle tvanAvRRitim
AvRRitiM chaiva yoginaH
prayAtA yAnti taM kAlaM
vakShyAmi bharatarShabha

agnir-jyotirahaH shuklaH
ShaNmAsA uttarAyaNam
tatra·prayAtA gachChanti
brahma brahmavido janAH

dhUmo rAtri-stathA kRRiShNaH
ShaNmAsA dakShiNAyanam
tatra chAndra-masaM jyotiH
yogI prApya nivartate

shuklakRRiShNe gatI hyete
jagataH shAshvate mate
ekayA yAtya-nAvRRitim
anyayA.a.avartate punaH

naite sRRitI pArtha jAnan
yogI muhyati kashchana
tasmAt-sarveShu kAleShu
yogayukto bhavArjuna

vedeShu yaj~neShu tapassu chaiva
dAneShu yat puNya-phalaM pradiShTam
atyeti tat-sarvamidaM viditvA
yogI paraM sthAna-mupaiti chAdyam