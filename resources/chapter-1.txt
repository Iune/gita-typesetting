oM shrI paramAtmane namaH
atha prathamo.adhyAyaH
arjuna-viShAda-yogaH

dhRRitarAShTra uvAcha
dharmakShetre kurukShetre
samavetA yuyutsavaH
mAmakAH pANDavAshchaiva
kimakurvata sa~njaya

sa~njaya uvAcha
dRRiShTvA tu pANDavAnIkaM
vyUDhaM duryodhanastadA
AchAryamupasa~Ngamya
rAjA vachanama-bravIt

pashyaitAM pANDu-putrANAm
AchArya mahatIM chamUm
vyUDhAM drupada-putreNa
tava shiShyeNa dhImatA 

atra shUrA maheShvAsAH
bhImArjuna-samA yudhi
yuyudhAno virATashcha
drupadashcha mahArathaH 

dhRRiShTa-ketushchekitAnaH
kAshirAjashcha vIryavAn
purujit-kunti-bhojashcha
shaibyashcha narapu~NgavaH 

yudhA-manyushcha vikrAntaH
uttamaujAshcha vIryavAn
saubhadro draupadeyAshcha
sarva eva mahArathAH 

asmAkaM tu vishiShTA ye
tAnni-bodha·dvijottama
nAyakA mama sainyasya
sa~nj~nArthaM tAnbravImi te 

bhavAn-bhIShmashcha karNashcha
kRRipashcha samiti~njayaH
ashvatthAmA vikarNashcha 
saumadattista-thaiva cha 

anye cha bahavaH shUrAH
madarthe tyakta-jIvitAH
nAnAshastra-praharaNAH
sarve yuddha-vishAradAH 

aparyAptaM tadasmAkaM
balaM bhIShmA-bhirakShitam
paryAptaM tvidameteShAM
balaM bhImA-bhirakShitam

ayaneShu cha sarveShu
yathA-bhAgama-vasthitAH
bhIShmamevA-bhirakShantu
bhavantaH sarva eva hi

tasya sa~njana-yanharShaM
kuruvRRiddhaH pitAmahaH
siMhanAdaM vina-dyochchaiH
sha~NkhaM dadhmau pratApavAn

tataH sha~NkhAshcha bheryashcha
paNavAnaka-gomukhAH
saha-saivAbhya-hanyanta
sa shabda-stumulo.abhavat

tataH shvetair-hayair-yukte
mahati syandane sthitau
mAdhavaH pANDavashchaiva
divyau sha~Nkhau pradadhmatuH

pA~ncha-janyaM hRRiShIkeshaH
devadattaM dhana~njayaH
pauNDraM dadhmau mahA-sha~NkhaM
bhIma-karmA vRRikodaraH

ananta-vijayaM rAjA
kuntIputro yudhiShThiraH
nakulaH saha-devashcha
sugho-ShamaNi-puShpakau

kAshyashcha parameShvAsaH 
shikhaNDI cha mahArathaH
dhRRiShTadyumno virATashcha
sAtyakishchAparAjitaH

drupado draupadeyAshcha
sarvashaH pRRithivIpate
soubhadrashcha mahAbAhuH
sha~NkhAn-dadhmuH pRRithak-pRRithak

sa ghoSho dhArta-rAShTrANAM
hRRidayAni·vyadArayat
nabhashcha pRRithivIM chaiva
tumulo vyanunAdayan

atha·vyavasthitAn-dRRiShTvA
dhArta-rAShTrAn kapidhvajaH
pravRRitte shastra-sampAte
dhanurudyamya pANDavaH

hRRiShIkeshaM tadA vAkyam
idamAha mahIpate
arjuna uvAcha
senayor-ubhayor-madhye
rathaM sthApaya me.achyuta

yAvadetAn-nirIkShe.ahaM
yoddhu-kAmAna-vasthitAn
kairmayA saha yoddhavyam
asmin raNa-samudyame

yotsya-mAnA-navekShe.ahaM
ya ete.atra samAgatAH
dhArta-rAShTrasya-durbuddheH
yuddhe priya-chikIrShavaH

sa~njaya uvAca
evamukto hRRiShIkeshaH
guDAkeshena bhArata
senayor-ubhayor-madhye
sthApayitvA rathottamam

bhIShma-droNa-pramukhataH
sarveShAM ca mahIkShitAm
uvAca pArtha pashyaitAn
sama-vetAn-kurUniti

tatrA-pashyat-sthitAn-pArthaH
pitRRInatha pitAmahAn
AcAryAn-mAtulAn-bhrAtRRIn
putrAn-pautrAn-sakhIM-stathA

shvashurAn-suhRRidashcaiva
senayor-ubhayorapi
tAnsamIkShya sa kaunteyaH
sarvAn-bandhUna-vasthitAn

kRRipayA parayA.a.aviShTaH
viShIdannidama-bravIt
arjuna uvAca
dRRiShTvemaM svajanaM kRRiShNa
yuyutsuM samupasthitam

sIdanti mama gAtrANi
mukhaM ca parishuShyati
vepathushca sharIre me
romaharShashca jAyate

gANDIvaM sraMsate hastAt
tvakcaiva paridahyate
na ca shaknomya-vasthAtuM
bhramatIva ca me manaH

nimittAni ca pashyAmi
viparItAni keshava
na ca shreyo.anupashyAmi
hatvA svajanamAhave

na kA~NkShe vijayaM kRRiShNa
na ca rAjyaM sukhAni ca
kiM no rAjyena govinda
kiM bhogair-jIvitena vA

yeShAmarthe kA~NkShitaM naH
rAjyaM bhogAH sukhAni ca
ta ime.avasthitA yuddhe
prANAM-styaktvA dhanAni ca

AcAryAH pitaraH putrAH
tathaiva ca pitA-mahAH
mAtulAH shvashurAH pautrAH
shyAlAH samban-dhinastathA

etAnna hantumicchAmi
ghnato.api madhusUdana
api trailokya-rAjyasya
hetoH kiM nu mahIkRRite

nihatya dhArta-rAShTrAnnaH
kA prItiH syAjjanArdana
pApamevA-shraye-dasmAn
hatvaitAnA-tatAyinaH

tasmAn-nArhA vayaM hantuM
dhArtarAShTrAn-svabAndhavAn
svajanaM hi kathaM hatvA
sukhinaH syAma mAdhava

yadyapyete na pashyanti 
lobho-pahata-cetasaH
kula-kShaya-kRRitaM doShaM
mitra-drohe ca pAtakam

kathaM na j~neya-masmAbhiH
pApAdasmAn-nivartitum
kula-kShaya-kRRitaM doShaM
prapashyad-bhir-janArdana

kulakShaye praNashyanti
kuladharmAH sanAtanAH
dharme naShTe kulaM kRRitsnam
adharmo.abhi-bhavatyuta

adharmAbhi-bhavAt-kRRiShNa
praduShyanti kulastriyaH
strIShu duShTAsu vArShNeya
jAyate varNa-sa~NkaraH

sa~Nkaro narakAyaiva
kulaghnAnAM kulasya ca
patanti pitaro hyeShAM
lupta-piNDo-daka-kriyAH

doShairetaiH kula-ghnAnAM
varNa-sa~Nkara-kArakaiH
utsAdyante jAtidharmAH
kula-dharmAshca shAshvatAH

utsannakula-dharmANAM
manuShyANAM janArdana
narake.aniyataM vAsaH
bhavatI-tyanushushruma

aho bata mahat-pApaM
kartuM vyavasitA vayam
yadrAjya-sukha-lobhena
hantuM svajana-mudyatAH

yadi mAma-pratIkAram
ashastraM shastra-pANayaH
dhArtarAShTrA raNe hanyuH
tanme kShe-mataraM bhavet

sa~njaya uvAca
evamuktvA.arjunaH sa~Nkhye
rathopastha upAvishat
visRRijya sasharaM cApaM
shokasaM-vigna-mAnasaH