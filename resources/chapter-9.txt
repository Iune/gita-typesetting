oM shrI paramAtmane namaH
atha navamo.adhyAyaH
rAjavidyA-rAjaguhya-yogaH

shrI bhagavAnuvAcha
idaM tu te guhyatamam
pravakShyA-myanasUyave
j~nAnaM vij~nAna-sahitaM
yaj-j~nAtvA mokShyase.ashubhAt

rAja-vidyA rAja-guhyaM
pavitra-midamuttamam
pratya-kShAvagamaM dharmyaM
susukhaM kartu-mavyayam

ashradda-dhAnAH puruShAH
dharma-syAsya parantapa
aprApya mAM nivartante
mRRityu-saMsAra-vartmani

mayA tatamidaM sarvaM
jagadavyakta-mUrtinA
matsthAni sarva-bhUtAni
na chAhaM teShva-vasthitaH

na cha matsthAni bhUtAni
pashya me yogamaishvaram
bhUta-bhRRinna cha bhUtasthaH
mamAtmA bhUta-bhAvanaH

yathA.a.akAshasthito nityaM
vAyuH sarva-trago mahAn
tathA sarvANi bhUtAni
matsthAnItyu-padhAraya

sarva-bhUtAni kaunteya
prakRRitiM yAni mAmikAm
kalpakShaye punastAni
kalpAdau visRRijAmyaham

prakRRitiM svAma-vaShTabhya
visRRijAmi punaH punaH
bhUta-grAmamimaM kRRitsnam
avashaM prakRRitervashAt

na cha mAM tAni karmANi
nibadhnanti dhana~njaya
udAsIna-vadAsInam
asaktaM teShu karmasu

mayA-dhyakSheNa prakRRitiH
sUyate sacharAcharam
hetunA.anena kaunteya
jagadvipari-vartate

avajAnanti mAM mUDhAH
mAnuShIM tanumAshritam
paraM bhAva-majAnantaH
mama bhUta-maheshvaram

moghAshA mogha-karmANaH
mogha-j~nAnA vichetasaH
rAkShasI-mAsurIM chaiva
prakRRitiM mohinIM shritAH

mahAtmAnastu mAM pArtha
daivIM prakRRiti-mAshritAH
bhajantya-nanya-manasaH
j~nAtvA bhUtAdi-mavyayam

satataM kIrtayanto mAM
yatantashcha dRRiDha-vratAH
namasyantashcha mAm bhaktyA
nityayuktA upAsate

j~nAna-yaj~nena chApyanye
yajanto mAmupAsate
ekatvena pRRithak-tvena
bahudhA vishvato-mukham

ahaM kraturahaM yaj~naH
svadhA-hama-hamauShadham
mantro.ahama-hame-vAjyam
aha-magni-rahaM hutam

pitA.ahamasya jagataH
mAtA dhAtA pitAmahaH
vedyaM pavitra-mo~NkAraH
RRiksAma yajureva cha

gatir-bhartA prabhuH sAkShI
nivAsaH sharaNaM suhRRit
prabhavaH pralayaH sthAnaM
nidhAnaM bIja-mavyayam

tapAmyaham-ahaM varShaM
nigRRihNAmyut-sRRijAmi cha
amRRitaM chaiva mRRityushcha
sadasachchAha-majuna

traividyA mAM somapAH pUtapApAH
yaj~nai-riShTvA svargatiM prArtha-yante
te puNyamAsAdya surendra-lokam
ashnanti divyAndivi devabhogAn

te taM bhuktvA svargalokaM vishAlaM
kShINe puNye martya-lokaM vishanti
evaM trayI-dharma-manu-prapannAH
gatAgataM kAmakAmA labhante

ananyAshchinta-yanto mAM
ye janAH paryupAsate
teShAM nityAbhi-yuktAnAM
yogakShemaM vahAmyaham

ye.apyanya-devatA bhaktAH
yajante shraddha-yAnvitAH
te.api mAmeva kaunteya
yajantya-vidhi-pUrvakam

ahaM hi sarva-yaj~nAnAM
bhoktA cha prabhureva cha
na tu mAma-bhijAnanti
tattvenAtashchyavanti te

yAnti deva-vratA devAN
pitRRin yAnti pitRRi-vratAH
bhUtAni yAnti bhUtejyAH
yAnti madyAjino.api mAm

patraM puShpaM phalaM toyaM
yo me bhaktyA prayachChati
tadaM bhaktyu-pahRRitaM
ashnAmi prayatAt-manaH

yatkaroShi yadashnAsi
yajjuhoShi dadAsi yat
yattapasyasi kaunteya
tatkuruShva madarpaNam

shubhAshubha-phalairevaM
mokShyase karma-bandhanaiH
sannyAsa-yoga-yuktAtmA
vimukto mAmupaiShyasi