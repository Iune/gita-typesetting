oM shrI paramAtmane namaH
atha aShTAdasho.adhyAyaH
mokSha-sannyAsa yogaH

arjuna uvAcha
sannyAsasya mahAbAho
tattva-michChAmi veditum
tyAgasya cha hRRiShikesha
pRRithak-keshiniShUdana

shrI bhagavanuvAcha
kAmyAnAM karmaNAM nyAsaM
sannyAsaM kavayo viduH
sarva-karma-phala-tyAgaM
prAhus-tyAgaM vichakShaNAH

tyAjyaM doSha-vadityeke
karma·prAhur-manIShiNaH
yaj~na-dAna-tapaH karma
na·tyAjyamiti chApare

nishchayaM shRRiNu me tatra
tyAge bharatasattama
tyAgo hi puruSha-vyAghra
trividhaH samprakIrtitaH

yaj~na-dAna-tapaH-karma
na tyAjyaM kAryameva tat
yaj~no dAnaM tapashchaiva
pAvanAni manIShiNAm

etAnyapi tu karmANi
sa~NgaM tyaktvA phalAni cha
karta-vyAnIti me pArtha
nishchitaM matamuttamam

niyatasya tu sannyAsaH
karmaNo nopa-padyate
mohA-ttasya parityAgaH
tAmasaH parikIrtitaH

duHkha-mityeva yatkarma
kAya-klesha-bhayAttyajet
sa kRRitvA rAjasaM tyAgaM
naiva·tyAga-phalaM labhet

kAryamityeva yatkarma
niyataM kriyate.arjuna
sa~NgaM tyaktvA phalaM chaiva
sa tyAgaH sAttviko mataH

na dveShTya-kushalaM karma
kushale nAnuShajjate
tyAgI sattva-samAviShTaH
medhAvI chhinna-saMshayaH

na hi deha-bhRRitA shakyaM
tyaktuM karmANya-sheShataH
yastu karma-phala-tyAgI
sa tyAgItyabhi-dhIyate

aniShTa-miShTaM mishraM cha
trividhaM karmaNaH phalam
bhavatya-tyAginAM pretya
na tu sannyAsinAM kvachit

pa~nchaitAni mahAbAho
kAraNAni nibodha me
sA~Nkhye kRRitAnte proktAni
siddhaye sarva-karmaNAm

adhiShThAnaM tathA kartA
karaNaM cha pRRithag-vidham
vividhAshcha pRRithak-cheShTAH
daivaM chaivAtra pa~nchamam

sharIravA~N-manobhiryat
karma·prArabhate naraH
nyAyyaM vA viparItaM vA
pa~nchaite tasya hetavaH

tatraivaM sati kartAram
AtmAnaM kevalaM tu yaH
pashyatya-kRRita-buddhi-tvAt
na sa pashyati durmatiH

yasya nAha~NkRRito bhAvaH
buddhir-yasya na lipyate
hatvA.api sa imAllokAn
na hanti na nibadhyate

# Begin section to validate
j~nAnaM j~neyaM parij~nAtA
trividhA karmachodanA
karaNaM karma karteti
trividhaH karma-sa~NgrahaH

j~nAnaM karma cha kartA cha
tridhaiva guNa-bhedataH
prochyate guNa-sa~NkhyAne
yathA-vachChRRiNu tAnyapi

sarvabhUteShu yenaikaM
bhAva-mavyaya-mIkShate
avibhaktaM vibhakteShu
taj-j~nAnaM viddhi sAttvikam

pRRithak-tvena tu yaj-j~nAnaM
nAnAbhAvAn pRRithag-vidhAn
vetti sarveShu bhUteShu
taj-j~nAnaM viddhi rAjasam

yattu kRRitsna-vadekasmin
kArye sakta-mahaitukam
# take another look at this line
atattvArthavadalpaM cha
tattAma-samudAhRRitam

niyataM sa~Ngarahitam
arAgadveShataH kRRitam
aphalaprepsunA karma
yattatsAttvikamuchyate

yattu kAmepsunA karma
sAha~NkAreNa vA punaH
kriyate bahulAyAsaM
tadrAjasamudAhRRitam

anubandhaM kShayaM hiMsAm
anapekShya cha pauruSham
mohAdArabhyate karma
yattattAmasamuchyate

muktasa~Ngo.anahaMvAdI
dhRRityutsAhasamanvitaH
siddhyasiddhyornirvikAraH
kartA sAttvika uchyate

rAgI karmaphalaprepsuH
lubdho hiMsAtmako.ashuchiH
harShashokAnvitaH kartA
rAjasaH parikIrtitaH

ayuktaH prAkRRitaH stabdhaH
shaTho naiShkRRitiko.alasaH
viShAdI dIrghasUtrI cha
kartA tAmasa uchyate

buddherbhedaM dhRRiteshchaiva
guNatastrividhaM shRRiNu
prochyamAnamasheSheNa
pRRithaktvena dhana~njaya

pravRRittiM cha nivRRittiM cha
kAryAkArye bhayAbhaye
bandhaM mokShaM cha yA vetti
buddhiH sA pArtha sAttvikI

yayA dharmama-dharmaM cha
kAryaM chAkAryameva cha
ayathAvat-prajAnAti
buddhiH sA pArtha rAjasI

adharmaM dharmamiti yA
manyate tamasA.a.avRRitA
sarvArthAnviparItAMshcha
buddhiH sA pArtha tAmasI

dhRRityA yayA dhArayate
manaH prANendriya-kriyAH
yogenAvyabhichAriNyA
dhRRitiH sA pArtha sAttvikI

yayA tu dharma-kAmArthAn
dhRRityA dhArayate.arjuna
prasa~Ngena phalAkA~NkShI
dhRRitiH sA pArtha rAjasI

yayA svapnaM bhayaM shokaM
viShAdaM madameva cha
na vimu~nchati durmedhAH
dhRRitiH sA tAmasI matA

sukhaM tvidAnIM trividhaM
shRRiNu me bharatarShabha
abhyAsA-dramate yatra
duHkhAntaM cha nigachChati

# End section to validate
yattadagre viShamiva
pariNAme.amRRitopamam
tatsukhaM sAttvikaM proktam
Atma-buddhi-prasAdajam

viShayendriyasaMyogAt
yattadagre.amRRitopamam
pariNAme viShamiva
tatsukhaM rAjasaM smRRitam

yadagre chAnubandhe cha
sukhaM mohana-mAtmanaH
nidrAlasya-pramAdotthaM
tattAma-samudAhRRitam

na tadasti pRRithivyAM vA
divi deveShu vA punaH
sattvaM prakRRiti-jairmuktaM
yadebhiH syAttri-bhir-guNaiH

brAhmaNa-kShatriya-vishAM
shUdrANAM cha parantapa
karmANi·pravibhaktAni
svabhAva-prabhavair-guNaiH

shamo damastapaH shauchaM 
ShAnti-rArjavameva cha
j~nAnaM vij~nAna-mAstikyaM
brahmakarma·svabhAvajam

shauryaM tejo dhRRitir-dAkShyaM
yuddhe chApya-palAyanam
dAnamIshvara-bhAvashcha
kShAtraM karma·svabhAvajam

kRRiShi-gaura-kShyavANijyaM
vaishyakarma·svabhAvajam
paricharyAtmakaM karma
shUdrasyApi·svabhAvajam

sve sve karmaNyabhirataH
saMsiddhiM labhate naraH
svakarma-nirataH siddhiM
yathA vindati tachChRRiNu

yataH pravRRittir-bhUtAnAM
yena sarvamidaM tatam
svakarmaNA tamabhyarchya
siddhiM vindati mAnavaH

shreyAn-svadharmo viguNaH
paradharmAt-svanuShThitAt
svabhAva-niyataM karma
kurvannApnoti kilbiSham

sahajaM karma kaunteya
sadoShamapi na tyajet
sarvA-rambhA hi doSheNa
dhUmenAgniri-vAvRRitAH

asaktabuddhiH sarvatra
jitAtmA vigata-spRRihaH
naiShkarmya-siddhiM paramAM
sannyAsenAdhi-gachChati

siddhiM prApto yathA brahma
tathA.a.apnoti nibodha me
samAsenaiva kaunteya
niShThA j~nAnasya yA parA

buddhyA vishuddhayA yuktaH
dhRRityA.a.atmAnaM niyamya cha
shabdAdIn-viShayAM-styaktvA
rAga-dveShau·vyudasya cha

viviktasevI laghvAshI
yatavAkkAyamAnasaH
dhyAnayogaparo nityaM
vairAgyaM samupAshritaH

aha~NkAraM balaM darpaM
kAmaM krodhaM parigraham
vimuchya nirmamaH shAntaH
brahma-bhUyAya kalpate

brahma-bhUtaH prasannAtmA
na shochati na kA~NkShati
samaH sarveShu bhUteShu
madbhaktiM labhate parAm

bhaktyA mAma-bhijAnAti
yAvAnyashchAsmi tattvataH
tato mAM tattvato j~nAtvA
vishate tadanantaram

sarva-karmANyapi sadA
kurvANo madvya-pAshrayaH
mat-prasAdA-davApnoti
shAshvataM pada-mavyayam

chetasA sarva-karmANi
mayi sannyasya matparaH
buddhi-yogamu-pAshritya
machchittaH satataM bhava

machchittaH sarvadurgANi
matprasAdAttariShyasi
atha chettva-maha~NkArAt
na shroShyasi vina~NkShyasi

yadaha~NkAra-mAshritya
na yotsya iti manyase
mithyaiSha vyava-sAyaste
prakRRitistvAM niyokShyati

svabhAva-jena kaunteya
nibaddhaH svena karmaNA
kartuM nechChasi yanmohAt
kariShyas-yavasho.api tat

IshvaraH sarva-bhUtAnAM
hRRidde-she.arjuna tiShThati
bhrAmayan-sarva-bhUtAni
yantrA-rUDhAni mAyayA

tameva sharaNaM gachCha
sarva-bhAvena bhArata
tatprasAdAt-parAM shAntiM
sthAnaM prApsyasi shAshvatam

iti te j~nAna-mAkhyAtaM
guhyAd-guhya-taraM mayA
vimRRishyai-tadasheSheNa
yathechChasi tathA kuru

sarva-guhya-tamaM bhUyaH
shRRiNu me paramaM vachaH
iShTo.asi me dRRiDhamiti
tato vakShyAmi te hitam

manmanA bhava madbhaktaH
madyAjI mAM namaskuru
mAmevaiShyasi satyaM te
pratijAne priyo.asi me

sarva-dharmAn-parityajya
mAmekaM sharaNaM vraja
ahaM tvA sarva-pApebhyaH
mokSha-yiShyAmi mA shuchaH

idaM te nAta-paskAya
nAbhaktAya kadAchana
na chAshush-rUShave vAchyaM
na cha mAM yo.abhya-sUyati

ya imaM paramaM guhyaM
madbhakteShva-bhidhAsyati
bhaktiM mayi parAM kRRitvA
mAmevaiShyatya-saMshayaH

na cha tasmAn-manuShyeShu
kashchinme priyakRRittamaH
bhavitA na cha me tasmAt
anyaH priyataro bhuvi

adhyeShyate cha ya imaM
dharmyaM saMvAda-mAvayoH
j~nAna-yaj~nena tenAham
iShTaH syAmiti me matiH

shraddhAvAnana-sUyashcha
shRRiNuyAdapi yo naraH
so.api muktaH shubhAllokAn
prApnuyAt-puNya-karmaNAm

kachchideta-chChrutaM pArtha
tvayai-kAgreNa chetasA
kachchida-j~nAna-sammohaH
pranaShTaste dhana~njaya

arjuna uvAcha
naShTo mohaH smRRitir-labdhA
tvat-prasAdAn-mayA.achyuta
sthito.asmi gata-sandehaH
kariShye vachanaM tava

sa~njaya uvAcha
ityahaM vAsudevasya
pArthasya cha mahAtmanaH
saMvAdamimamashrauSham
adbhutaM romaharShaNam

vyAsaprasAdAchChrutavAn
imaM guhyatamaM param
yogaM yogeshvarAtkRRiShNAt
sAkShAtkathayataH svayam

rAjan saMsmRRitya saMsmRRitya
saMvAdamimamadbhutam
keshavArjunayoH puNyaM
hRRiShyAmi cha muhurmuhuH

tachcha saMsmRRitya saMsmRRitya
rUpamatyadbhutaM hareH
vismayo me mahAnrAjan
hRRiShyAmi cha punaH punaH

yatra yogeshvaraH kRRiShNaH
yatra pArtho dhanurdharaH
tatra shrIrvijayo bhUtiH
dhruvA nItirmatirmama