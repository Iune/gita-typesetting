oM shrI paramAtmane namaH
atha saptamo.adhyAyaH
j~nAna-vij~nAna-yogaH

shrI bhagavAnuvAcha
mayyA-saktamanAH pArtha
yogaM yu~njanma-dAshrayaH
asaMshayaM samagraM mAM
yathA j~nAsyasi tachChRRiNu

j~nAnaM te.ahaM savij~nAnam
idaM vakShyAmya-sheShataH
yaj-j~nAtvA neha bhUyo.anyat
j~nAtavya-mavashiShyate

manuShyANAM sahasreShu
kashchidyatati siddhaye
yatatAmapi siddhAnAM
kaschinmAM vetti tattvatah

bhUmirApo.analo vAyuH
khaM mano buddhireva cha
aha~NkAra itIyaM me
bhinnA prakRRiti-raShTadhA

apareya-mitastvanyAM
prakRRitiM viddhi me parAm
jIvabhUtAM mahAbAho
yayedaM dhAryate jagat