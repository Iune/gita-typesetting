oM shrI paramAtmane namaH
atha saptamo.adhyAyaH
j~nAna-vij~nAna-yogaH

shrI bhagavAnuvAcha
mayyA-saktamanAH pArtha
yogaM yu~njanma-dAshrayaH
asaMshayaM samagraM mAM
yathA j~nAsyasi tachChRRiNu

j~nAnaM te.ahaM savij~nAnam
idaM vakShyAmya-sheShataH
yaj-j~nAtvA neha bhUyo.anyat
j~nAtavya-mavashiShyate

manuShyANAM sahasreShu
kashchidyatati siddhaye
yatatAmapi siddhAnAM
kaschinmAM vetti tattvatah

bhUmirApo.analo vAyuH
khaM mano buddhireva cha
aha~NkAra itIyaM me
bhinnA prakRRiti-raShTadhA

apareya-mitastvanyAM
prakRRitiM viddhi me parAm
jIvabhUtAM mahAbAho
yayedaM dhAryate jagat

etad-yonIni bhUtAni
sarvANItyu-padhAraya
ahaM kRRitsnasya jagataH
prabhavaH pralayastathA

mattaH parataraM nAnyat
ki~nchidasti dhana~njaya
mayi sarva-midaM protaM
sUtre maNigaNA iva

raso.ahamapsu kaunteya
prabhA.asmi shashi-sUryayoH
praNavaH sarva-vedeShu
shabdaH khe pauruShaM nRRiShu

puNyo gandhaH pRRithivyAM cha
tejashchAsmi vibhAvasau
jIvanaM sarvabhuteShu
tapashchAsmi tapasviShu

bIjaM mAM sarva-bhUtAnAM
viddhi pArtha sanAtanam
buddhir-buddhi-matAmasmi
tejastejasvi-nAmaham

balaM balavatAM chAhaM
kAma-rAga-vivarjitam
dharmA-viruddho bhUteShu
kAmo.asmi bhara-tarShabha

ye chaiva sAttvikA bhAvAH
rAja-sAstA-masAshcha ye
matta eveti tAnviddhi
na tvahaM teShu te mayi

tribhir-guNa-mayair-bhAvaiH
ebhiH sarvamidaM jagat
mohitaM nAbhijAnAti
mAmebhyaH paramavyayam

daivI hyeShA gunAmayI
mama mAya duratyayA
mAmeva ye prapadyante
mAyAmetAM taranti te

na mAM duShkRRitino mUDhAH
prapadyante narAdhamAH
mAyayA.apahRRitaj~nAnAH
AsuraM bhAvamAshritAH

chaturvidhA bhajante mAM
janAH sukRRitino.arjuna
Arto jij~nA-surarthArthI
j~nAnI cha bhara-tarShabha

teShAM j~nAnI nityayuktaH
ekabhaktir-vishiShyate
priyo hi·j~nAnino.atyartham
ahaM sa cha mama·priyaH

udArAH sarva evaite
j~nAnI tvAtmaiva me matam
AsthitaH sa hi yuktAtmA
mAmevA-nuttamAM gatim

bahUnAM janma-nAmante
j~nAnavAn-mAM prapadyate
vAsudevaH sarvamiti
sa mahAtmA sudurlabhaH

kAmaistai-stair-hRRita-j~nAnAH
prapadyante.anyadevatAH
taM taM niyama-mAsthAya
prakRRityA niyatAH svayA

yo yo yAM yAM tanuM bhaktaH
shraddhayArchitu-michChati
tasya tasyAchalAM shraddhAM
tAmeva vida-dhAmyaham

sa tayA shraddhayA yuktaH
tasyA-rAdhana-mIhate
labhate cha tataH kAmAn
mayaiva vihitAnhi tAn

antavattu phalaM teShAM
tadbhava-tyalpa-medhasAM
devAn-devayajo yAnti
madbhaktA yAnti mAmapi

avyaktaM vyakti-mApannaM
manyante mAma-buddhayaH
paraM bhAva-majAnantaH
mamAvya-yama-nuttaman

nAhaM prakAshaH sarvasya
yoga-mAyA-samAvRRitaH
mUDho.ayaM nAbhi-jAnAti
loko mAmaja-mavyayam

vedAhaM samatItAni
varta-mAnAni chArjuna
bhaviShyANi cha bhUtAni
mAM tu veda na kashchana

ichChAdveSha-samutthena
dvandva-mohena bhArata
sarva-bhUtAni sammohaM
sarge yAnti parantapa

yeShAM tvanta-gataM pApam
janAnAM puNya-karmaNAm
te dvandva-moha-nirmuktAH
bhajante mAM dRRiDha-vratAH

jarA-maraNa-mokShAya
mAmA-shritya yatanti ye
te brahma tadviduH kRRitsnam
adhyAtmaM karma chAkhilam

sAdhi-bhUtAdhi-daivaM mAM
sAdhi-yaj~naM che ye viduH
prayANa-kAle.api cha mAM
te vidur-yukta-chetasaH