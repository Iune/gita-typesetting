oM shrI paramAtmane namaH
atha trayodasho.adhyAyaH
kShetra-kShetra-j~navibhAga-yogaH

arjuna uvAcha
prakRRitiM puruShaM chaiva
kShetraM kShetra-j~nameva cha
etat veditu-michChAmi
j~nAnaM j~neyaM cha keshava

shrI bhagavAnuvAcha
idaM sharIraM kaunteya
kShetramitya-bhidhIyate
etadyo vetti taM prAhuH
kShetraj~na iti tadvidaH

kShetraj~naM chApi mAM viddhi
sarva-kShetreShu bhArata
kShetra-kShetra-j~nayor-j~nAnaM
yattaj-j~nAnaM mataM mama

tatkShetraM yachcha yAdRRikcha
yadvikAri yatashcha yat
sa cha yo yatprabhAvashcha
tatsamAsena me shRRiNu

RRiShibhir-bahudhA gItaM
Chandobhir-vividhaiH pRRithak
brahmasUtra-padaishchaiva
hetumadbhir-vinishchitaiH

mahA-bhUtAnya-ha~NkAraH
buddhir-avyakta-meva cha
indriyANi dashaikaM cha
pa~ncha chendriya-gocharAH

ichchhA dveShaH sukhaM duHkhaM
sa~NghAtash-chetanA dhRRitiH
etat-kShetraM samAsena
savikAra-mudAhRRitam

amAnitva-madaM-bhitvam
ahiMsA kShAnti-rArjavam
AchAryo-pAsanaM shauchaM
sthair-yamAtma-vini-grahaH

indriyArtheShu vairAgyam
anaha~NkAra eva cha
janma-mRRityu-jarA-vyAdhi-
duHkha-doShAnu-darshanam

asakti-rana-bhiShva~NgaH
putra-dAra-gRRihAdiShu
nityaM cha sama-chittatvam
iShTAniShTo-papattiShu

mayi chAnanya-yogena
bhaktir-avya-bhichAriNI
vivikta-desha-sevitvam
aratir-janasaMsadi

adhyAtma-j~nAna-nitya-tvaM
tattva-j~nAnArtha-darshanam
etaj-j~nAna-miti路proktam
aj~nAnaM yadato.anyathA

j~neyaM yattat-pravakShyAmi
yaj-j~nAtvA.amRRita-mashnute
anAdi-matparaM brahma
na sattannA-saduchyate

sarvataH pANi-pAdaM tat
sarvato.akShishiro-mukham
sarvataH shruti-malloke
sarva-mAvRRitya tiShThati

sarvendriya-guNA-bhAsaM
sarvendriya-vivarjitam
asaktaM sarva-bhRRichchaiva
nirguNaM guNa-bhok-tRRi cha

bahi-rantashcha bhUtAnAm
acaraM charameva cha
sUkShma-tvAt-tada-vij~neyaM
dUrasthaM chAntike cha tat

avibhaktaM cha bhUteShu
vibhakta-miva cha sthitam
bhUta-bhar-tRRi cha taj-j~neyaM
grasiShNu路prabha-viShNu cha

jyotiShA-mapi taj-jyotiH
tamasaH paramuchyate
j~nAnaM j~neyaM j~nAna-gamyaM
hRRidi sarvasya viShThitam

iti路kShetraM tathA j~nAnaM
j~neyaM choktaM samAsataH
madbhakta etad-vij~nAya
madbhAvAyo-papadyate

prakRRitiM puruShaM chaiva
viddhya-nAdI ubhAvapi
vikArAMshcha guNAMshchaiva
viddhi路prakRRiti-sambhavAn

kArya-karaNa-kartRRitve
hetuH prakRRiti-ruchyate
puruShaH sukha-duHkhAnAM
bhok-tRRitve heturuchyate

puruShaH prakRRi-tistho hi
bhu~Nkte prakRRiti-jAnguNAn
kAraNaM guNa-sa~Ngo.asya
sada-sadyo-nijanmasu

upadraShTA.anu-mantA cha
bhartA bhoktA maheshvaraH
paramAtmeti chApyuktaH
dehe.asmin-puruShaH paraH

ya evaM vetti puruShaM
prakRRitiM cha guNaiH saha
sarvathA vartamAno.api
na sa bhUyo.abhijAyate

dhyAne-nAtmani pashyanti
kechidAtmAna-mAtmanA
anye sA~Nkhyena yogena
karma-yogena chApare

anye tvevama-jAnantaH
shrutvA.anyebhya upAsate
te.api chAti-tarantyeva
mRRityuM shruti-parAyaNAH

yAvat-sa~njAyate ki~nchit
sattvaM sthAvara-ja~Ngamam
kShetra-kShetraj~na-saMyogAt
tadviddhi bhara-tarShabha

samaM sarveShu bhUteShu
tiShThantaM parameshvaram
vinashyat-svavi-nashyantaM
yaH pashyati sa pashyati

samaM pashyanhi sarvatra
sama-vasthita-mIshvaram
na hi-nastyAt-manA.a.atmAnaM
tato yAti parAM gatim

prakRRityaiva cha karmANi
kriya-mANAni sarvashaH
yaH pashyati tathA.a.atmAnam
akartAraM sa pashyati

yadA bhUta-pRRithag-bhAvam
ekastha-manu-pashyati 
tata eva cha vistAraM
brahma sampadyate tadA

anAditvAnnir-guNatvAt
paramAtmAya-mavyayaH
sharIrastho.api kaunteya
na karoti na lipyate

yathA sarvagataM saukShmyAt
AkAshaM nopalipyate
sarvatrA-vasthito dehe
tathA.a.atmA no-palipyate

yathA prakAsha-yatyekaH
kRRitsnaM lokamimaM raviH
kShetraM kShetrI tathA kRRitsnaM
prakAshayati bhArata

kShetra-kShetraj~na-yorevam
antaraM j~nAna-chakShuShA
bhUta-prakRRiti-mokShaM cha
ye viduryAnti te param