oM shrI paramAtmane namaH
atha dvAdasho.adhyAyaH
bhakti-yOgaH

arjuna uvAcha
evaM satatayuktA ye
bhaktAstvAM paryupAsate
ye chApyakSharam-avyaktaM
teShAM ke yogavittamAH

shrI bhagavAn uvAcha
mayyAveshya mano ye mAM
nityayuktA upAsate
shraddhayA parayopetAH
te me yuktatamA matAH

ye tvakSharam-anirdeshyam
avyaktaM paryupAsate
sarvatra-gam-achintyam cha
kUTastham-achalam dhruvaM

sanniyamyendriya-grAmaM
sarvatra samabuddhayaH
te prApnuvanti mAmeva
sarvabhUtahite ratAH

klesho.adhika-tarasteShAm
avyaktAsakta-chetasAm
avyaktA hi gatirduHkhaM
dehavad-bhiravApyate

ye tu sarvANi karmANi
mayi sannyasya matparAH
ananyenaiva yogena
mAM dhyAyanta upAsate

teShAmahaM samuddhartA
mRRityu-saMsAra-sAgarAt
bhavAmi nacirAt-pArtha
mayyAveshita-chetasAm

mayyeva mana Adhatsva
mayi buddhiM niveshaya
nivasiShyasi mayyeva
ata UrdhvaM na samshayaH

atha chittaM samAdhAtuM
na shaknoShi mayi sthiram
abhyAsayogena tataH
mAmichChAptuM dhana~njaya

abhyAse.apyasamartho.asi
mat-karma-paramo bhava
madarthamapi karmANi
kurvan-siddhi-mavApsyasi

athaitadapyashakto.asi
kartuM mad-yogam-AshritaH
sarva-karma-phala-tyAgaM
tataH kuru yatAtmavAn

shreyo hi·j~nAnam-abhyAsAt
j~nAnAddhyAnaM vishiShyate
dhyAnAt-karma-phala-tyAgaH
tyAgAchChAntiranantaram

adveShTA sarvabhUtAnAM
maitraH karuNa eva cha
nirmamo nirahankAraH
sama-duHkha-sukhaH·kShamI

santuShTaH satataM yogI
yatAtmA dRRiDha-nishchayaH
mayyarpitamanobuddhiH
yo madbhaktaH sa me priyaH

yasmAnnodvijate lokaH
lokAnnodvijate cha yaH
harShAmarSha-bhayodvegaiH
mukto yaH sa cha me priyaH

anapekShaH shuchirdakShaH
udAsIno gatavyathaH
sarvArambha-parityAgI
yo madbhaktaH sa me priyaH

yo na hRRiShyati na·dveShTi
na shochati na kA~nkShati
shubhAshubha-parityAgI
bhaktimAnyaH sa me priyaH

samaH shatrau cha mitre cha
tathA mAnApamAnayoH
shItoShNa-sukha-duHkheShu
samaH sa~nga-vivarjitaH

tulya-nindA-stutirmaunI
santuShTo yena kenachit
aniketaH sthiramatiH
bhaktimAnme priyo naraH

ye tu dharmyAmRRitamidaM
yathoktaM paryupAsate
shraddhadhAnA matparamAH
bhaktAste.atIva me priyAH