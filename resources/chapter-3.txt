oM shrI paramAtmane namaH
atha tRRitIyo.adhyAyaH
karma-yogaH

arjuna uvAcha
jyAyasI chetkarmaNaste
matA buddhir-janArdana
tatkiM karmaNi ghore mAM
niyojayasi keshava

vyAmishreNeva vAkyena
buddhiM mohayasIva me
tadekaM vada nishchitya
yena·shreyo.ahamApnuyAm

srI bhagavAnuvAcha
loke.asmin-dvividhA niShThA
purA proktA mayA.anagha
j~nAna-yogena sA~NkhyAnAM
karma-yogena yoginAm

na karmaNA-manArambhAt
naiShkarmyaM puruSho.ashnute
na cha sannya-sanAdeva
siddhiM samadhi-gachChati

na hi kashchit-kShaNamapi
jAtu tiShThatya-karmakRRit
kAryate hyavashaH karma
sarvaH prakRRiti-jairguNaiH

karmendriyANi saMyamya
ya Aste manasA smaran
indriyArthAn-vimUDhAtmA
mithyAchAraH sa uchyate

yastvindriyANi manasA
niyamyAra-bhate.arjuna
karmendriyaiH karmayogam
asaktaH sa vishiShyate

niyataM kuru karma·tvaM
karma·jyAyo hyakarmaNaH
sharIra-yAtrA.api cha te
na·prasiddhyeda-karmaNaH

yaj~nArthAt-karmaNo.anyatra
loko.ayaM karma-bandhanaH
tadarthaM karma kaunteya
mukta-sa~NgaH samAchara

sahayaj~nAH prajAH sRRiShTvA
purovAcha·prajApatiH
anena·prasa-viShyadhvaM
eSha vo.astviShTa-kAmadhuk

devAn-bhAvayatA.anena
te devA bhAva-yantu vaH
parasparaM bhAva-yantaH
shreyaH parama-vApsyatha

iShTAn-bhogAnhi vo devAH
dAsyante yaj~na-bhAvitAH
tairdattAn-apra-dAyaibhyaH
yo bhu~Nkte stena eva saH

yaj~na-shiShTAshinaH santaH
muchyante sarva-kilbiShaiH
bhu~njate te tvaghaM pApAH
ye pachantyAt-makAraNAt

annAd-bhavanti bhUtAni
parjanyA-danna-sambhavaH
yaj~nAd-bhavati parjanyaH
yaj~naH karma-samudbhavaH

karma·brahmod-bhavaM viddhi
brahmAkShara-samudbhavam
tasmAt-sarva-gataM brahma
nityaM yaj~ne pratiShThitam

evaM pravartitaM chakraM
nAnuvarta-yatIha yaH
aghA-yurindriyA-rAmaH
moghaM pArtha sa jIvati

yastvAt-maratireva·syAt
Atma-tRRiptashcha mAnavaH
Atmanyeva cha santuShTaH
tasya kAryaM na vidyate

naiva tasya kRRitenArthaH
nAkRRite-neha kashchana
na chAsya sarva-bhUteShu
kashchid-arthavya-pAshrayaH

tasmAda-saktaH satataM
kAryaM karma samAchara
asakto hyAcharan-karma
paramApnoti pUruShaH

karmaNaiva hi saMsiddhiM
AsthitA jana-kAdayaH
loka-sa~Ngraha-mevApi
sampashyan-kartumarhasi

yadya-dAcharati·shreShThaH
tatta-devetaro janaH
sa yatpramANaM kurute
lokasta-danuvartate

na me pArthAsti kartavyaM
triShu lokeShu ki~nchana
nAna-vAptama-vAptavyaM
varta eva cha karmaNi

yadi·hyahaM na varteya
jAtu karmaNya-tandritaH
mama vartmAnu-vartante
manuShyAH pArtha sarvashaH

utsIde-yurime lokAH
na kuryAM karma chedaham
sa~Nkarasya cha kartA syAm
upa-hanyA-mimAH prajAH

saktAH karmaNya-vidvAMsaH
yathA kurvanti bhArata
kuryA-dvidvAM-stathA.asaktaH
chikIrShur-loka-sa~Ngraham

na buddhi-bhedaM janayet
aj~nAnAM karma-sa~NginAm
joShayet-sarva-karmANi
vidvAn-yuktaH samAcharan

prakRRiteH kriya-mANAni
guNaiH karmANi sarvashaH
aha~NkAra-vimUDhAtmA
kartA.ahamiti manyate

tattva-vittu mahAbAho
guNa-karma-vibhAgayoH
guNA guNeShu vartante
iti matvA na sajjate

prakRRiter-guNa-sammUDhAH
sajjante guNa-karmasu
tAna-kRRitsna-vido mandAn
kRRitsna-vinna vichAlayet

mayi sarvANi karmANi
sannyasyA-dhyAtma-chetasA
nirAshIr-nirmamo bhUtvA
yudhyasva vigatajvaraH

ye me matamidaM nityam
anutiShThanti mAnavAH
shraddhA-vanto.anasUyantaH
muchyante te.api karmabhiH

ye tveta-dabhya-sUyantaH
nAnu-tiShThanti me matam
sarva-j~nAna-vimUDhAMstAn
viddhi naShTAna-chetasaH

sadRRishaM cheShTate svasyAH
prakRRiter-j~nAna-vAnapi
prakRRitiM yAnti bhUtAni
nigrahaH kiM kariShyati

indriya-syendriya-syArthe
rAgadveShau vyavasthitau
tayorna vashamAgachChet
tau hyasya paripanthinau

shreyAn-svadharmo viguNaH
paradharmAt-svanuShThitAt
svadharme nidhanaM shreyaH
paradharmo bhayAvahaH

arjuna uvAcha
atha kena·prayukto.ayaM
pApaM charati pUruShaH
anichChannapi vArShNeya
balAdiva niyojitaH

shrI bhagavAnuvAcha
kAma eSha krodha eShaH
rajoguNa-samudbhavaH
mahAshano mahApApmA
viddhye-namiha vairiNam

dhUmenA-vriyate vahniH
yathA.adarsho malena cha
yatholbenAvRRito garbhaH
tathA tene-damAvRRitam

AvRRitaM j~nAna-metena
j~nAnino nitya-vairiNA
kAma-rUpeNa kaunteya
duShpUreNAna-lena cha

indriyANi mano buddhiH
asyAdhiShThAna-muchyate
etair-vimohaya-tyeShaH
j~nAna-mAvRRitya dehinam

tasmAttva-mindriyANyAdau
niyamya bharatarShabha
pApmAnaM prajahi·hyenaM
j~nAna-vij~nAna-nAshanam

indriyANi parANyAhuH
indriyebhyaH paraM manaH
manasastu parAbuddhiH
yo buddheH paratastu saH

evaM buddheH paraM buddhvA
saMstabhyAt-mAna-mAtmanA
jahi shatruM mahAbAho
kAma-rUpaM durAsadam