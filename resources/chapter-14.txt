oM shrI paramAtmane namaH
atha chaturdasho.adhyAyaH
guNa-trayavibhAga-yogaH

shrI bhagavAnuvAcha
paraM bhUyaH pravakShyAmi
j~nAnAnAM j~nAna-muttamam
yaj-j~nAtvA munayaH sarve
parAM siddhi-mito gatAH

idaM j~nAna-mupAshritya
mama sAdharmya-mAgatAH
sarge.api nopajAyante
pralaye na·vyathanti cha

mama yonir-mahad-brahma
tasmin-garbhaM dadhAmyaham
sambhavaH sarva-bhUtAnAM
tato bhavati bhArata

sarva-yoniShu kaunteya
mUrtayaH sambhavanti yAH
tAsAM brahma mahad-yoniH
ahaM bIja-pradaH pitA

sattvaM rajastama iti
guNAH prakRRiti-sambhavAH
nibadhnanti mahAbAho
dehe dehina-mavyayam

tatra sattvaM nirmala-tvAt
prakAsha-kama-nAmayam
sukha-sa~Ngena badhnAti
j~nAna-sa~Ngena chAnagha

rajo rAgAtmakaM viddhi
tRRiShNA-sa~Nga-samudbhavam
tanni-badhnAti kaunteya
karma-sa~Ngena dehinam

tamastva-j~nAnajaM viddhi
mohanaM sarva-dehinAm
pramAdAlasya-nidrAbhiH
tanni-badhnAti bhArata

sattvaM sukhe sa~njayati
rajaH karmaNi bhArata
j~nAna-mAvRRitya tu tamaH
pramAde sa~njaya-tyuta

rajas-tamashchA-bhibhUya
sattvaM bhavati bhArata
rajaH sattvaM tamashchaiva
tamaH sattvaM rajastathA

sarva-dvAreShu dehe.asmin
prakAsha upajAyate
j~nAnaM yadA tadA vidyAt
vivRRiddhaM sattvami-tyuta

lobhaH pravRRitti-rArambhaH
karmaNA-mashamaH spRRihA
rajas-yetAni jAyante
vivRRiddhe bharatarShabha

aprakAsho.apravRRittishcha
pramAdo moha eva cha
tamasyetAni jAyante
vivRRiddhe kuru-nandana

yadA sattve pravRRiddhe tu
pralayaM yAti dehabhRRit
tadotta-mavidAM lokAn
amalAn-pratipadyate

rajasi·pralayaM gatvA
karma-sa~NgiShu jAyate
tathA pralIna-stamasi
mUDha-yoniShu jAyate

karmaNaH sukRRitasyAhuH
sAttvikaM nirmalaM phalam
rajasastu phalaM duHkham
aj~nAnaM tamasaH phalam

sattvAt-sa~njAyate j~nAnaM
rajaso lobha eva cha
pramAda-mohau tamasaH
bhavato.aj~nAnameva cha

UrdhvaM gachChanti sattvasthAH
madhye tiShThanti rAjasAH
jaghanya-guNavRRittisthAH
adho gachChanti tAmasAH

nAnyaM guNebhyaH kartAraM
yadA draShTA.anupashyati
guNebhyashcha paraM vetti
madbhAvaM so.adhigachChati

guNA-netA-natItya·trIn
dehI deha-samudbhavAn
janma-mRRityu-jarA-duHkhaiH
vimukto.amRRita-mashnute

arjuna uvAcha
kairli~Ngai-strIn-guNAnetAn
atIto bhavati·prabho
kimAchAraH kathaM chaitAn
trIn-guNA-nativartate

shrI bhagavAnuvAcha
prakAshaM cha·pravRRittiM cha
mohameva cha pANDava
na·dveShTi sam-pravRRittAni
na nivRRittAni kA~NkShati

udAsInava-dAsInaH
guNairyo na vichAlyate
guNA vartanta ityeva
yo.ava-tiShThati ne~Ngate

sama-duHkha-sukhaH svasthaH
samaloShTAsh-makA~nchanaH
tulya-priyApriyo dhIraH
tulya-nindAtma-saMstutiH

mAnApa-mAnayo-stulyaH
tulyo mitrA-ripakShayoH
sarvA-rambha-parityAgI
guNA-tItaH sa uchyate

mAM cha yo.avya-bhichAreNa
bhakti-yogena sevate
sa guNAn-samatItyaitAn
brahma-bhUyAya kalpate

brahmaNo hi·pratiShThA.aham
amRRitasyA-vyayasya cha
shAshvatasya cha dharmasya
sukhasyai-kAntikasya cha