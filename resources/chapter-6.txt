oM shrI paramAtmane namaH
atha ShaShTho.adhyAyaH
Atma-saMyama-yogaH

shrI bhagavAnuvAcha
anAshritaH karma-phalaM
kAryaM karma karoti yaH
sa sannyAsI cha yogI cha
na niragnirna chAkriyaH

yaM sannyA-samiti路prAhuH
yogaM taM viddhi pANDava
na hya-sannyasta-sa~NkalpaH
yogI bhavati kashchana

Aru-rukShor-muneryogaM
karma kAraNa-muchyate
yogA-rUDhasya tasyaiva
shamaH kAraNa-muchyate

yadA hi nendriyArtheShu
na karma-svanuShajjate
sarva-sa~Nkalpa-sannyAsI
yogA-rUDhasta-dochyate

uddhare-dAtmanA.a.atmAnaM
nAtmAnama-vasAdayet
Atmaiva hyAtmano bandhuH
Atmaiva ripurAtmanaH

bandhurAtmA.a.atmanastasya
yenAt-maivAt-manA jitaH
anAt-manastu shatrutve
varte-tAtmaiva shatruvat

jitAt-manaH prashAntasya
para-mAtmA samAhitaH
shItoShNa-sukha-duHkheShu
tathA mAnApa-mAnayoH

j~nAna-vij~nAna-tRRiptAtmA
kUTastho vijitendriyaH
yukta ityucyate yogI
samaloShTAsh-makA~nchanaH

suhRRin-mitrAryu-dAsIna-
madhya-stha-dveShya-bandhuShu
sAdhuShvapi cha pApeShu
samabuddhir-vishiShyate

yogI yu~njIta satatam
AtmAnaM rahasi sthitaH
ekAkI yatachittAtmA
nirAshIra-parigrahaH

shuchau deshe pratiShThApya
sthiramAsanamAtmanaH
nAtyuchChritaM nAtinIchaM
chailAjinakushottaram

tatrikAgraM manaH kRRitvA
yatachittendriyakriyaH
upavishyAsane yu~njyAt
yogamAtmavishuddhaye

samaM kAyashirogrIvaM
dhArayannachalaM sthiraH
samprekShya nAsikAgraM svaM
dishashchAnavalokayan

prashAntAtmA vigatabhIH
brahmachArivrate sthitaH
manaH saMyamya machchittaH
yukta AsIta matparaH

yu~njannevaM sadA.a.atmAnaM
yogI niyatamAnasaH
shAntiM nirvANaparamAM
matsaMsthAmadhigachChati

nAtya-shnatastu yogo.asti
na chaikAnta-manashnataH
na chAti路svapna-shIlasya
jAgrato naiva chArjuna

yuktA-hAra-vihArasya
yukta-chEShTasya karmasu
yukta-svapnAva-bOdhasya
yogo bhavati duHkhahA

yadA viniyataM chittam
AtmanyevA-vatiShThate
nisspRRihaH sarva-kAmebhyaH
yukta ityuchyate tadA

yathA dIpo nivA-tasthaH
ne~Ngate sopamA smRRitA
yogino yatachittasya
yu~njato yogomAtmanaH

yatro-paramate chittaM
niruddhaM yoga-sevayA
yatra chaivAt-manA.a.at-mAnaM
pasyan-nAtmani tuShyati

sukhamAtyantikaM yattat
buddhi-grAhyamatIndriyam
vetti yatra na chaivAyaM
sthitashchalati tattvataH 

yaM labdhvA chAparaM lAbhaM
manyate nAdhikaM tataH
yasmin sthito na duHkhena
guruNApi vichAlyate

taM vidyAt duHkha-saMyoga-
viyogaM yogasa~nj~nitam
sa nishchayena yoktavyaH
yogo.anirviNNa-chetasA

sa~Nkalpa-prabhavAn-kAmAn
tyaktvA sarvAna-sheShataH
manasaivendriya-grAmaM
viniyamya samantataH

shanaiH shanai-ruparamet
buddhyA dhRRiti-gRRihItayA
AtmasaMsthaM manaH kRRitvA
na ki~nchidapi chintayet 

yato yato nishcharati
manashcha~nchala-masthiram
tatastato niyam-yaitat
Atmanyeva vashaM nayet

prashAnta-manasaM hyenaM
yoginaM sukha-muttamam
upaiti shAnta-rajasaM
brahma-bhUta-makalmaSham

yu~njannevaM sadA.a.at-mAnaM
yogI vigata-kalmaShaH
sukhena brahma-saMsparshaM
atyantaM sukkha-mashnute

sarva-bhUtastha-mAtmAnaM
sarva-bhUtAni chAtmani
IkShate yoga-yuktAtmA
sarvatra samadarshanaH

yo mAM pashyati sarvatra
sarvaM cha mayi pashyati
tasyAhaM na路praNashyAmi
sa cha me na路praNashyati