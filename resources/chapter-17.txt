oM shrI paramAtmane namaH
atha saptadasho.adhyAyaH
shraddhAtraya-vibhAga yogaH

arjuna uvAcha
ye shAstra-vidhimut-sRRijya
yajante shraddha-yAnvitAH
teShAM niShThA tu kA kRRiShNa
sattva-mAho rajastamaH

shrI bhagavAnuvAcha
trividhA bhavati·shraddhA
dehinAM sA svabhAvajA
sAttvikI rAjasI chaiva
tAmasI cheti tAM shRRiNu

sattvAnu-rUpA sarvasya
shraddhA bhavati bhArata
shraddhA-mayo.ayaM puruShaH
yo yacchraddhaH sa eva saH

yajante sAttvikA devAn
yakSha-rakShAMsi rAjasAH
pretAn bhUta-gaNAM-shchAnye
yajante tAmasA janAH

ashAstra-vihitaM ghoraM
tapyate ye tapo janAH
dambhA-hankAra-samyutAH
kAma-rAga-balAn-vitAH

karsha-yantaH sharIrasthaM
bhUta-grAmama-cetasaH
mAM chaivAntaH sharIrasthaM
tAn viddhyAsura-nishchayAn

AhAras-tvapi sarvasya
trividho bhavati·priyaH
yaj~nas-tapas-tathA dAnaM
teShAM bheda-mimam shRRiNu

Ayu-ssattva-balA-rogya-
sukha-prIti-vivardhanAH
rasyAH snigdhAH sthirA hRRidyAH
AhArAH sAttvika-priyAH

kaTvam-lala-vaNA-tyuShNa-
tIkShNa-rUkSha-vidAhinaH
ahArA rAjasas-yeShTAH
duHkha-shokA-maya-pradAH

yAtayA-maM gatarasaM
pUti paryu-ShitaM cha yat
uchChiShTa-mapi chAmedhyaM
bhojanaM tAmasa-priyam

aphalA-kA~NkShibhir-yaj~naH
vidhi-dRRiShTo ya ijyate
yaShTavya-meveti manaH
samAdhAya sa sAttvikaH

abhi-sandhAya tu phalaM
dambhArtha-mapi chaiva yat
ijyate bharata-shreShTha
taM yaj~naM viddhi rAjasam

vidhi-hIna-mas-RRiShTAnnaM
mantra-hIna-madakShiNam
shraddhA-virahitaM yaj~naM
tAmasaM parichakShate

deva-dvija-guru-prAj~na-
pū̀janaM shaucha-mArjavam
brahmacharya-mahiMsA cha
shArIraM tapa uchyate

anudvega-karaM vAkyaM
satyaM priyahitaM cha yat
svAdhyA-yAbhya-sanaM chaiva
vA~NmayaM tapa uchyate

manaH prasAdaH saumya-tvaM
mauna-mAtma-vini-grahaH
bhAva-saMshuddhi-rityetat
tapo mAna-samuchyate

shraddhayA parayA taptaM
tapastat trividhaM naraiH
aphalA-kA~NkShi-bhir-yuktaiH
sattvikaM parichakShate

satkAra-mAna-pUjArthaM
tapo dambhena chaiva yat
kriyate tadiha·proktaM
rAjasaM chala-madhruvam

mUDha-grAheNā́tmano yat
pIDayA kriyate tapaH
parrasyot-sAda-nArthaM vA
tattAma-samudAhRRitam

dAta-vyamiti yaddAnaM
dIyate.anupakAriNe
deshe kAle cha pAtre cha
taddAnaM sAttvikaM smRRitam

yattu·pratyupa-kArArthaM
phala-muddishya vA punaH
dIyate cha parikliShTaM
taddAnaM rAjasaM smRRitam

adesha-kAle yaddAnam
apAtrebhyashcha dIyate
asatkRRitama-vaj~nAtaM
tattAma-samudAhRRitam

oM tatsaditi nirdeshaH
brahmaNas-trividhaH smRRitaH
brAhmaNA-stena vedAshcha
yaj~nAshcha vihitAH purA

tasmAdo-mityu-dAhRRitya
yaj~nadAna-tapaH-kriyAH
pravartante vidhAnok-tAH
satataM brahma-vAdinAm

taditya-nabhi-sandhAya
phalaM yaj~na-tapaH-kriyAH
dAna-kriyAshcha vividhAH
kriyante mokSha-kA~NkShibhiH

sadbhAve sAdhu-bhAve cha
saditye-tat-prayujyate
prashaste karmaNi tathA
sachchhab-daH pArtha yujyate

yaj~ne tapasi dAne cha
sthitiH saditi chochyate
karma chaiva tadarthIyaM
saditye-vAbhi-dhIyate

ashraddhayA hutaM dattaM
tapas-taptaM kRRitaM cha yat
asadityuchyate pArtha
na cha tatpretya no iha