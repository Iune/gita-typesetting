oM shrI paramAtmane namaH
atha chaturtho.adhyAyaH
j~nAna-yOgaH

shrI bhagavAnuvAcha
imaM vivasvate yogaM
proktavA-nahamavyayam
vivasvAn-manave prAha
manurikShvAkave.abravIt

evaM paramparA-prAptam
imaM rAjarShayo viduH
sa kAleneha mahatA
yogo naShTaH parantapa

sa evAyaM mayA te.adya
yogaH proktaH purAtanaH
bhakto.asi me sakhA ceti
rahasyaM hyetaduttamam

arjuna uvAcha
aparaM bhavato janma
paraM janma vivasvataH
kathameta-dvijAnIyAM
tvamAdau proktavAniti

shrI bhagavAnuvAcha
bahUni me vyatItAni
janmAni tava chArjuna
tAnyahaM veda sarvANi
na tvaM vettha parantapa

ajo.api san-navyayAtmA
bhUtAnA-mIshvaro.api san
prakRRitiM svAmadhiShThAya
sambhavA-myAtmamAyayA

yadA yadA hi dharmasya
glAnirbhavati bhArata
abhyutthAna-madharmasya
tadA.a.atmAnaM sRRijAmyaham

paritrANAya sAdhUnAM
vinAshAya cha duShkRRitAm
dharmasaMsthApanArthAya
sambhavAmi yuge yuge

janma karma cha me divyam
evaM yo vetti tattvataH
tyaktvA dehaM punarjanma
naiti mAmeti so.arjuna

vItarAga-bhaya-krodhAH
manmayA mAmu-pAshritAH
bahavo j~nAna-tapasA
pUtA madbhAva-mAgatAH

ye yathA mAM prapadyante
tAMstathaiva bhajAmyaham
mama vartmAnuvartante
manuShyAH pArtha sarvashaH

kA~NkShantaH karmaNAM siddhiM
yajanta iha devatAH
kShipraM hi mAnuShe loke
siddhirbhavati karmajA

chAturvarNyaM mayA sRRiShTaM
guNa-karma-vibhAgashaH
tasya kartAramapi mAM
viddhyakartAra-mavyayam

na mAM karmANi limpanti
na me karmaphale spRRihA
iti mAM yo.abhijAnAti
karmabhirna sa badhyate

evaM j~nAtvA kRRitaM karma
pUrvairapi mumukShubhiH
kuru karmaiva tasmAttvaM
pUrvaiH pUrvataraM kRRitam

kiM karma kimakarmeti
kavayo.apyatra mohitAH
tatte karma pravakShyAmi
yajj~nAtvA mokShyase.ashubhAt

karmaNo hyapi boddhavyaM
boddhavyaM cha vikarmaNaH
akarmaNashcha boddhavyaM
gahanA karmaNo gatiH

karmaNyakarma yaH pashyet
akarmaNicha karma yaH
sa buddhimAn-manuShyeShu
sa yuktaH kRRitsna-karmakRRit

yasya sarve samArambhAH
kAmasa~Nkalpa-varjitAH
j~nAnAgni-dagdhakarmANaM
tamAhuH paNDitaM budhAH

tyaktvA karma-phalAsa~NgaM
nityatRRipto nirAshrayaH
karmaNyabhi-pravRRitto.api
naiva ki~nchitkaroti saH

nirAshIr-yatachittAtmA
tyaktasarva parigrahaH
shArIraM kevalaM karma
kurvannApnoti kilbiSham

yadRRichChAlA-bhasantuShTaH
dvandvAtIto vimatsaraH
samaH siddhAva-siddhau cha
kRRitvApi na nibadhyate

gatasa~Ngasya muktasya
j~nAnA-vasthita-chetasaH
yaj~nA-yAcharataH karma
samagraM pravilIyate

brahmArpaNaM brahma haviH
brahmAgnau brahmaNA hutam
brahmaiva tena gantavyaM
brahma-karma-samAdhinA

daivamevApare yaj~naM
yoginaH paryupAsate
brahmAgnA-vapare yaj~naM
yaj~ne-naivopa-juhvati

shrotrA-dInIndriyAN-yanye
saMya-mAgniShu juhvati
shabdAdIn-viShayAn-anye
indriyA-gniShu juhvati

sarvA-NIndriya-karmANi
prANakarmANi chApare
Atma-saMya-mayogAgnau
juhvati j~nAnadIpite

dravya-yaj~nAs-tapoyaj~nAH
yogayaj~nAs-tathA.apare
svAdhyAyaj~nA-nayaj~nAshcha
yatayaH saMshitavratAH

apAne juhvati prANaM
prANe.apAnaM tathApare
prANApAna-gatI ruddhvA
prANAyAma-parAyaNAH

apare niyatAhArAH
prANAn-prANeShu juhvati
sarve.apyete yaj~navidaH
yaj~nakShapita-kalmaShAH

yaj~na-shiShTAmRRita-bhujaH
yAnti brahma sanAtanam
nAyaM loko.astya-yaj~nasya
kuto.anyaH kurusattama

evaM bahuvidhA yaj~nAH
vitatA brahmaNo mukhe
karma-jAnviddhi tAnsarvAn
evaM j~nAtvA vimokShyase

shreyAn-dravya-mayAdyaj~nAt
j~nAna-yaj~naH parantapa
sarvaM karmAkhilaM pArtha
j~nAne parisamApyate

tadviddhi praNipAtena
pariprashnena sevayA
upadekShyanti te j~nAnaM
j~nAnina-stattva-darshinaH

yaj-j~nAtvA na punarmoham
evaM yAsyasi pANDava
yena bhUtAnya-sheSheNa
drakShyasyAt-manyatho mayi

api chedasi pApebhyaH
sarvebhyaH pApakRRittamaH
sarvaM j~nAnaplavenaiva
vRRijinaM santariShyasi

yathaidhAMsi samiddho.agniH
bhasmasAt-kurute.arjuna
j~nAnAgniH sarvakarmANi
bhasmasAt-kurute tathA

na hi j~nAnena sadRRishaM
pavitramiha vidyate
tatsvayaM yogasaMsiddhaH
kAlenAtmani vindati

shraddhAvAn labhate j~nAnaM
tatparaH saMyatendriyaH
j~nAnaM labdhvA parAM shAntim
achireNAdhigachChati

aj~nashchA-shraddadhAnashcha
saMshayAtmA vinashyati
nAyaM loko.asti na paraH
na sukhaM saMshayAtmanaH

yogasannyasta-karmANaM
j~nAna-sa~nChinna-saMshayam
AtmavantaM na karmANi
nibadhnanti dhana~njaya

tasmAda-j~nAnasambhUtaM
hRRitsthaM j~nAnA-sinAtmanaH
ChittvainaM saMshayaM yogam
AtiShThottiShTha bhArata